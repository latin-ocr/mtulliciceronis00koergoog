448 0. Ε. SCHMlDTIl EPISTVLA AD EDITOREM.

sissimis filis nodisque multiplicibus compositam tractare atque per·
spicere discerem. Quo labore paene perfunctus tibi, vir doctissime,
tabulam chronologicam epistularum ab anno 51 a chr. usque ad
Ciceronis exitum datarum tamquam laboris mei specimen mitto.
Epistulas autem illas circiter septuaginta, quae ante eum annum

· · scriptae sunt quarumque disquisitionem ad finem nondum perduxi,

Aemilius Koeruer familiaris meus accurate disposuit tabulamque
chronologicam a se confectam, qua est liberalitate, cum mea coniunxit.
Sunt autem tria, de quibus te, antequam tabula utaris, praemoni-
tum velim. Ac primum quidem abs te petimus, ne mireris, quod
causas atque rationes, quibus permoti singulos dies epistulis singulis
adscripsimus, non apposuimus. Erat enim nobis persuasum huius·
modi argumentationibus nihil profici, nisi pluribus verbis exprime·
rentur, quam modus tuae editioni concessus permitteret. Itaque
Aemilius Koerner argumentationem suam Fleckeisenio nostro Anna-
libus inserendam tradet, ego autem librum, quo commentarius
historico-chronologicus totius epistularum corporis continetur, brevi
tempore editurus sum. Deinde, vir doctissime, quo es iudicio, non
arrogantiae aut levitati tribues, si famosum illud corpus earum,
quae ‘incerto anno' ab editoribus inscribuntur epistularum in nostris
tabulis non inveneris. Nobis enim erat propositum, ut in nostro

indice unicuique epistulae locus inveniretur, ubi si minus· certe
stetit, tamen stare potuit. Magis enim interesse censuimus eas

epistulas, quae parum ansae darent ad tempus definiendum, ambiguo
saltem loco quam omnino nullo inseri. Ceterum eas locorum et

ι temporum significationes, quas incerta quadam suspicione augurati

magis quam ratiocinati sumus, interrogandi siguo notavimus. Postre
mum abs te veniam petimus, quod in Tullii epistularum editione
non Romano sed nostrati usi sumus Calendario. Fecimus hoc
temporibus cedentes, quae etiam in litteris tautum valent, ut ne
φιλολογικωτάτοις quidem nostrae aetatis Romanum calendarium ita
in succo et sanguine esse soleat, ut dies Romanos adscriptos sine
ratiocinatione recte sentire possint Vale! Dabam Dresda 31. Oct. 1890.

 

